Inizialmente venne coniato il termine **pervasive computing** per indicare l'intenzione di creare un'infrastruttura informatica talmente incorporata nel nostro ambiente che non ci accorgiamo più del computer, rendendolo invisibile e quindi portandolo all'**ubiquità**.

Gli **ambient display** consentono di usare l'ambiente circostante come interfaccia, rendendo lo sforzo cognitivo per l'interazione minimo (e.g. **dangling string** era un filo che ruotava velocemente in base al traffico di rete).

Per **calm technology** intendiamo qualcosa di semplice come un paio di scarpe comode, che a differenza dei computer sono calmanti in quanto <u>la tecnologia calma coinvolge sia il centro che la periferia della nostra attenzione</u>.

Per **attenzione periferica** si intende qualcosa su cui siamo sintonizzati senza occuparcene esplicitamente, ad esempio in macchina non siamo concentrati sul rumore del motore, ma un suo rumore strano verrebbe notato immediatamente in quanto eravamo sintonizzati con il rumore nella periferia della nostra attenzione, questo ce lo fa portare al centro della nostra attenzione.

- Una **tecnologia calma** permetterà di spostarsi facilmente dalla periferia della nostra attenzione verso il centro e viceversa.

### Context-aware computing
Con i **sensori** l'utente per assurdo potrebbe non rendersi conto di tutti i segnali che sta dando all'ambiente circostante.
Queste informazioni vengono usato da sistemi che fanno **inferenze** sul nostro comportamento passato e quello attuale al fine di modificare le interfacce esplicite con cui interagiamo

Nel **context-aware computing** l'interazione è implicita, in quanto l'ambiente che utilizza i _sensori_ utilizza euristiche per prevedere ciò che è utile per l'utente.
Esempi del contesto sono:
- Utente e ambiente sociale
- Tempo
- Tecnologia
- Dimensioni e forma dei dispositivi
- Condizioni ambientali

>Viene usato il _context-aware computing_ per **diminuire il carico cognitivo** delle persone e per **aumentare l'engagement** dell'utente.

Se da un parte abbiamo l'**iHCI (Implicit Human Computer Interaction**) dall'altra abbiamo anche **output impliciti** da parte del sistema pervasivo, i quali non sono dovuto a input espliciti e si integrano perfettamente con l'ambiente e all'attività dell'utente.
#### Prossemica
La **prossemica** è la disciplina che studia i gesti, il comportamento, lo spazio e le distanze coinvolte in una comunicazione verbale e non.
È stato osservato che la distanza relazione tra le persone è correlata con la distanza fisica:
- Distanza intima
- Distanza personale
- Distanza sociale
- Distanza pubblica

### Intelligenza appropriata
La progettazione di interazioni con dispositivi "intelligenti" si basa su due principi:
- Dovrebbe fare cose buone quando funziona
- Non dovrebbe fare cose cattive quando non funziona

Quando viene presentato un dispositivo del genere si punta a voler far vedere le cose più avanzate che fa quando funziona bene, tuttavia **il secondo principio è più importante** in quanto **si concentra sulla riduzione degli aspetti negativi**, questo **rende il dispositivo accettabile da usare** e quindi aggiungerà valore anche se il bene che fa è marginale.

La qualità dell'interazione implicita con sistemi che usano input implicito viene percepita dall'utente come direttamente correlata all'**awareness mismatch**, ovvero che l'utente non è a conoscenza di tutti i fattori che vanno presi in considerazione.
- A volte è meglio non automatizzare completamente l'interazione
- L'utente va reso consapevole

Al giorno d'oggi l'**interazione continua** sposta la computazione da uno strumento fisso ad una presenza costante che si focalizza su attività informali e non strutturare (grande differenza rispetto a task che hanno un inizio ed una fine).

La **progettazione di interazione costantemente disponibili** richiede di affrontare i seguenti punti:
- Raramente le attività informali hanno un inizio o una fine
- Ci si deve aspettare interruzioni
- Molteplici attività vengono eseguite contemporaneamente
- Il tempo è una discriminante importante
- Sono necessari modelli associativi dell'informazione, in quanto le informazioni vengono utilizzate in varie prospettive
