Un **tipo di dato** è un modello matematico, che consiste in una collezione di valori sui quali sono ammesse certe operazioni.

Con un tipo di dato vado a specificare: **cosa** un'operazione deve fare, ma **non come** l'operazione deve essere realizzata e **non come** gli oggetti della collezione possono essere organizzati.

Andiamo a definire una **struttura dati** come una particolare organizzazione delle informazioni che permette di supportare in modo efficiente le operazioni di un tipo di dato.

>Una struttura dati quindi specifica <u>come si organizzano i dati e come realizzare le nostre operazioni</u>.

## Classificazioni strutture dati
Possiamo classificare le strutture dati in base a tre caratteristiche:
1. **Disposizione dei dati**:
	- **Lineare**: quando gli agglomerati sono formati da dati disposti in sequenza (e.g. array, liste, pile)
	- **Non lineari**: non è individuata una sequenza, ovvero non si sa quale è il primo ed ultimo elemento (e.g. alberi, grafi, insiemi)
2. **Numero**:
	- **Statico**: il numero di elementi non cambia, rimane costante nel tempo (e.g. array)
	- **Dinamico**: il numero di elementi può aumentare e diminuire nel tempo (e.g. liste, pile, code)
3. **Tipo**:
	- **Omogenei**: i dati sono tutti dello stesso tipo (e.g. array)
	- **Non omogenei**: i dati non sono tutti dello stesso tipo (e.g. liste python)
